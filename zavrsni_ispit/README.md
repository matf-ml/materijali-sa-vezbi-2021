# Mašinsko učenje - informacije o završnom ispitu

Završni ispit iz Mašinskog učenja se sastoji iz **praktičnog** i **teorijskog** dela. Oba dela se polažu u istom terminu i to prvo teorijski deo u trajanju od oko 45 minuta, a potom praktični deo u trajanju oko 2 sata i 15 minuta. Ukupno trajanje ispita je **3 sata**.


## Praktični deo ispita
Praktični deo ispita se radi na računarima. Potrebno je rešiti zadatke na osnovu zadatih smernica, Jupyter postavki i priloženih podataka. U direktorijumima [2018](./2018), [2019](./2019) i [2021](./2021) možete videti primere ranijih zadataka. Teme koje su obrađivane u ranijim školskim godinama su nešto drugačije od onih koje su obrađivane u tekućoj školskoj godini, ali će zadaci približiti koncept samog praktičnog ispita, njegovu zahtevnost i obim. 

Na ispitu će biti dozvoljeno korišćenje  **isključivo** zvanične dokumentacije za programski jezik Python i biblioteke NumPy, Pandas, Matplotlib, scikit-learn i Keras. Ova dokumentacija je dostupna u vidu pdf dokumenata.

Praktični deo ispita nosi **30 poena** i za uspešno polaganje je potrebno ostvariti prag od **10 poena**. 


## Teorijski deo ispita
Teorijski deo ispita se radi na papiru i u formi pitalica je. Na pitanja je potrebno dati jasne, konkretne i kratke odgovore.

Teorijski deo ispita nosi **45 poena**  i za uspešno polaganja je potrebno ostvariti prag od **20 poena**. 




