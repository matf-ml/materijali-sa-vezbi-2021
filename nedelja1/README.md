# Uvod u programski jezik Python i pakete numpy, pandas i matplotlib


## Anacoda 
[Anaconda](https://www.anaconda.com/distribution/) je platforma koja se koristi u zajednici koja se bavi mašinskim učenjem i naukom o podacima. Omogućava jednostavno kreiranje okruženja za rad i laku instalaciju, ažuriranje i brisanje paketa. Mnogi paketi koje ćemo koristiti na kursu će već biti dostupni u okviru Anaconda platforme. 

Za informacije o instalaciji možete pogledati [zvaničnu stranu](https://www.anaconda.com/distribution/#download-section). 

Za pregled funkcionalnosti `Anconda` upravljača paketima koji se zove `conda` možete proći kroz [kratak popis](https://conda.io/projects/conda/en/latest/_downloads/843d9e0198f2a193a3484886fa28163c/conda-cheatsheet.pdf). 

## Python
U zajednici koja se bavi mašinskim učenjem postoji veliki broj okruženja i biblioteka koje se koriste. Programski jezik `Python` i biblioteke zasnovane na njemu ipak dobijaju najviše pažnje pa je stoga i izbor tehnologija koje se obrađuju na ovom kursu baziran na ovom jeziku. Verzija jezika sa kojom ćemo raditi je Python 3.8. 
Predlažemo da posetite i [zvanični sajt](https://www.python.org/) Python jezika i neki od [RealPython](https://realpython.com/) tutoriala ukoliko se prvi put susrećete sa ovim jezikom.

## Jupyter notebook
[Jupyter notebook](https://jupyter.org/) je veb aplikacija koja omogućava interaktivno pisanje i pokretanje `Python` koda. Podesna je za eksplorativnu analizu podataka, razvoj modela, razne vizuelizacije, prezentacije rezultata i slično. `Jupyter notebook` dolazi kao sastavni deo `Anaconda` platforme i može se jednostavno pokrenuti navođenjem komande `jupyter notebook` u terminalu nakon pozicioniranja u željeni direktorijum za rad. Nakon ovoga će se otvoriti koreni direktorijum u veb pregledaču, najčešće na adresi koja je oblika `localhost:8888`. 

Za više informacija o `Jupyter` aplikaciji možete pogledati [zvaničnu stranicu](https://jupyter.org/) projekta.

Osnovne funkcionalnosti `Jupyter` okruženja se mogu proširiti instaliranjem odgovarajućih paketa. Predlažemo da istražite paket [jupyter_contrib_nbextensions](https://jupyter-contrib-nbextensions.readthedocs.io/en/latest/index.html) koji nudi neke zanimljive funkcionalnosti poput korišćenja grafičkih komponenti, formatera koda, provere pravopisa i drugih. 
